\documentclass[12pt,oneside,a4paper]{article}

\usepackage[utf8]{inputenc} % Lærer LaTeX at forstå unicode - HUSK at filen skal
% være unicode (UTF-8), standard i Linux, ikke i
% Win.

\usepackage[danish]{babel} % Så der fx står Figur og ikke Figure, Resumé og ikke
% Abstract etc. (god at have).

\usepackage{graphicx}
\usepackage{amsfonts}
\usepackage{amsthm}        % Theorems
\usepackage{amsmath}
\usepackage{enumitem}
%\usepackage{hyperref}
\usepackage{float}
\usepackage{tcolorbox}

%\renewcommand{\mid}[1]{{\rm E}\!\left[#1\right]}
\newcommand{\bas}{\begin{eqnarray*}}
\newcommand{\eas}{\end{eqnarray*}}
\newcommand{\be}{\begin{equation}}
\newcommand{\ee}{\end{equation}}
\newcommand{\bea}{\begin{eqnarray}}
\newcommand{\eea}{\end{eqnarray}}

\theoremstyle{plain}
\newtheorem*{thm}{Sætning}
\newtheorem*{mydef}{Definition}
\newtheorem*{eks}{Eksempel}

\DeclareMathSymbol{,}{\mathord}{letters}{"3B}

\title{Projekter}
\date{\vspace{-5ex}}

\begin{document}

\maketitle

\section*{Projekt 1 -- Fordoblingskonstant}
Vi har givet en eksponentialfunktion
\[
    f(x) = b\cdot a^x\,,
\]
hvor $a=1+r$ er fremskrivningsfaktoren og $r$ er vækstraten.
Vækstraten er knyttet til den procentvise stigning $p$ ved
\[
    r = \frac{p}{100}\,,
\]
hvor $p$ angiver stigningen i procent.

Hvis $a>1$ er funktionen voksende, og vi definerer fordoblingskonstanten
$T_2$ ud fra egenskaben
\[
    f(x+T_2) = 2\cdot f(x)\,.
\]

\begin{enumerate}[label=(\alph*)]
    \item Vis, ved at indsætte forskriften i ovenstående ligning, at 
fordoblingskonstanten opfylder følgende ligning:
\[
    a^{T_2} = 2\,.
\]
\end{enumerate}

Der gælder følgende eksakte formel for fordoblingskonstanten:
\[
    T_2 = \frac{\log(2)}{\log(1+r)}\,.
\]
\begin{enumerate}[label=(\alph*), resume]
    \item Bevis ovenstående formel.
\end{enumerate}

Der gælder endvidere følgende tilnærmede formel, som til tider kan være nyttig:
\[
    t_2 = \frac{70}{p} \,.
\]
Her er $t_2$ en tilnærmelse til fordoblingskonstanten $T_2$.

\begin{enumerate}[label=(\alph*), resume]
    \item Udfyld nedenstående tabel, og kommentér resultatet.
        \begin{center}
            \begin{tabular}{|r|c|l|}
\hline
                $p$ & $T_2$ & $t_2$ \\
                \hline
                1 & & \\
                \hline
                2 & & \\
                \hline
                5 & & \\
                \hline
                10 & & \\
                \hline
                20 & & \\
                \hline
            \end{tabular}
        \end{center}

    \item Tegn graferne for de to funktioner $T_2(p)$ og $t_2(p)$ i samme
        koordinatsystem for $p$ mellem $1$ og $20$.

Det kan vises, at når $x$ er lille, så gælder der, at
        \[
            \log(x) \approx 0,4343 \cdot (x-1) \,.
        \]

    \item Brug ovenstående resultat til at udlede formlen for $t_2$.

\end{enumerate}


\section*{Projekt 2 -- Parablens toppunkt}
I kapitel 10 blev det vist, at grafen hørende til funktionen $f(x) = ax^2 + bx + c$
er en parabel, og at denne parabel har et toppunkt med koordinaterne:
\[
    T = \Big(\frac{-b}{2a}, \frac{-d}{4a}\Big) \,,
\]
hvor diskriminanten $d=b^2-4ac$. Her skal vi se på et alternativt bevis for dette
resultat.

Antag, at $a>0$, dvs parablens grene vender opad. Vi undersøger nu
skæringspunkterne mellem grafen for $f(x)$ og vandrette linjer givet ved $y=k$,
hvor $k$ er en endnu ukendt konstant.  Specielt er vi interesseret i, hvordan
antallet af skæringspunkter afhænger af værdien af $k$.

Som eksempel viser figur 1 grafen for funktionen $f(x) = x^2-6x+7$ samt tre linjer 
af formen $y=k$. For $k=5$ er der to skæringspunkter, for $k=-2$ er der ét skæringspunkt,
og for $k=-5$ er der ingen skæringspunkter.

\begin{figure}[ht]
    \centering
    \includegraphics[width=0.5\textwidth]{kva3}
    \caption{}
    \label{fig3}
\end{figure}

Vi ser nu igen på det generelle udtryk $f(x) = ax^2 + bx + c$.
\begin{enumerate}[label=(\alph*)]
    \item Vis, at ligningen $f(x) = k$ er en andengradsligning i $x$.
\end{enumerate}

\begin{enumerate}[label=(\alph*), resume]
    \item Vis, at antallet af skæringspunkter afhænger af fortegnet af 
        \[
            b^2-4a(c-k) \,.
        \]
    \item Vis, at der er netop ét skæringspunkt, når
        \[
            k = \frac{-d}{4a} \,.
        \]
    \item Forklar, hvorfor dette skæringspunkt netop må være parablens toppunkt.
\end{enumerate}


\section*{Projekt 3 -- Parablens tangent}
I dette projekt skal vi arbejde med tangenter. Tangenter behandles mere generelt
i kapitlet om differentialregning, men her undersøges de specielt for parabler.
Vi bruger derfor i dette projekt følgende definition.
\begin{mydef}
    Tangenten til en parabel i et givet punkt er en ikke lodret ret linje
    gennem punktet, som kun har ét punkt fælles med parablen.
\end{mydef}
Geometrisk er en tangent en ret linje som er "parallel" med grafen i et punkt.

Vi ser på parablen givet ved funktionen $f(x)=x^2$. Vi vil udregne en ligning 
for tangenten til parablen i punktet $(3,\, 9)$. Ligningen for en ret linje gennem
et givet punkt er 
\[
    y-y_0 = a\cdot (x-x_0) \,,
\]
hvor $a$ er linjens hældning og punktet har koordinaterne $(x_0,\, y_0)$.
I figur 2 er tegnet parablen samt tangenten til denne i punktet $(3,\, 9)$.

\begin{figure}[ht]
    \centering
    \includegraphics[width=0.5\textwidth]{kva4}
    \caption{}
    \label{fig4}
\end{figure}

\begin{enumerate}[label=(\alph*)]
    \item Vis, at tangentens ligning kan skrives som 
        \[
            y-9 = a\cdot(x-3)\,,
        \]
    hvor $a$ er en endnu ukendt konstant.
\end{enumerate}
For at beregne værdien af hældningen $a$ benytter vi, at tangenten og parablen
kun må have ét punkt fælles.

\begin{enumerate}[label=(\alph*), resume]
    \item Vis, at fællespunkterne mellem tangenten og parablen er givet
        ved løsningerne til følgende ligning
        \[
            a\cdot(x-3) + 9 = x^2 \,.
        \]
    \item Dette er en andengradsligning. Vis, at diskriminanten er givet ved
        \[
            d = a^2 - 12a + 36 \,.
        \]
    \item Vis, at diskriminanten kan omskrives til
        \[
            d = (a-6)^2 \,.
        \]
    \item Forklar, hvorfor tangentens hældning må være $a=6$.
    \item Opskriv tangentens ligning på formen $y=ax+b$.
\end{enumerate}

Nu vælger vi et vilkårligt punkt $(x_0,\, x_0^2)$ på parablen.
\begin{enumerate}[label=(\alph*), resume]
    \item Vis, at $x$-koordinaterne til fællespunkter mellem tangenten og
        parablen er givet ved løsningerne til følgende ligning
        \[
            a\cdot(x-x_0) + x_0^2 = x^2 \,.
        \]
    \item Dette er en andengradsligning i $x$. Vis, at diskriminanten er givet ved
        \[
            d = a^2 - 4x_0a + 4x_0^2 \,.
        \]
    \item Vis, at diskriminanten kan omskrives til
        \[
            d = (a-2x_0)^2 \,.
        \]
    \item Forklar, hvorfor tangentens hældning må være $a=2x_0$.
    \item Vis, at tangentens ligning kan skrives på formen 
        \[
            y=2x_0x - x_0^2 \,.
        \]

\end{enumerate}


\section*{Projekt 4 -- Kvadratrødder uden lommeregner}
Vi har alle lært, at $\sqrt{9} = 3$, fordi $3^2 = 9$. I dette projekt skal vi
arbejde med en metode til at beregne en tilnærmelse til kvadratroden af et
vilkårligt tal, f.eks.
$\sqrt{21}$.

Vi ser først på funktionen $f(x) = x^2$, hvis graf er en parabel.
At beregne $\sqrt{21}$ svarer til at løse ligningen $f(x) = 21$, dvs at 
bestemme $x$-koordinaten til skæringspunktet mellem grafen for $f(x)$
og linjen med ligningen $y=21$, se figur 3.

\begin{figure}[ht]
    \centering
    \includegraphics[width=0.5\textwidth]{kva1}
    \caption{}
    \label{fig1}
\end{figure}

I projekt 3 er det vist, at parablen har en tangent i ethvert punkt $(x_0,\,
x_0^2)$, og at denne tangent har ligningen
\[
    y=2x_0x - x_0^2 \,.
\]

Vi tager nu udgangspunkt i punktet $(4,\,16)$ på parablen. Vi kunne have valgt
et hvilket som helst andet punkt, men det er praktisk at vælge et punkt, som
ligger tæt på det ønskede punkt med $y$-koordinaten $21$.

\begin{enumerate}[label=(\alph*)]
    \item Vis, at parablen i punktet $(4,\,16)$ har en tangent med ligningen
        $y=8x-16$.
\end{enumerate}

Idéen er nu, at vi kan nemt beregne, hvor denne tangent skærer linjen $y=21$. 
Da tangenten er tæt på parablen, så vil dette skæringspunkt være tæt på 
skæringspunktet med parablen, se figur 4.

\begin{figure}[H]
    \centering
    \includegraphics[width=0.5\textwidth]{kva2}
    \caption{}
    \label{fig2}
\end{figure}

\begin{enumerate}[label=(\alph*), resume]
    \item Vis, at tangenten skærer linjen $y=21$, når $x=4,625$.
\end{enumerate}

Det vil sige, at vores kvadratrod er tæt på $4,625$. Men vi kan komme tættere
på resultatet ved at gentage processen. Dvs. nu tager vi udgangspunkt i punktet
$(4,625;\,4,625^2)$ på parablen. Vi beregner en ligning for tangenten i dette
punkt.

\begin{enumerate}[label=(\alph*), resume]
    \item Vis, at parablen i punktet $(4,625;\,4,625^2)$ har en tangent med
        ligningen $y=9,25x-21,3906$.
\end{enumerate}
Vi beregner, hvor denne nye tangent skærer linjen $y=21$.

\begin{enumerate}[label=(\alph*), resume]
    \item Vis, at denne nye tangent skærer linjen $y=21$ når $x=4,5828$.
\end{enumerate}

Vi er nu kommet frem til, at $\sqrt{21}$ er tæt på $4,5828$.
Det er nu klart, at denne proces kan gentages vilkårligt antal gange.
Det viser sig, at hver gang kommer man tættere på det rigtige resultat, og
at denne proces forløber forbavsende hurtigt.

\begin{enumerate}[label=(\alph*), resume]
    \item Gentag ovenstående proces to gange til, og udfyld de tommme felter i
        nedenstående skema.
        \begin{center}
            \begin{tabular}{|r|c|l|}
\hline
                $x$ & tangent & ny $x$ \\
                \hline
                4 & $8x-16$ & 4,625 \\
                \hline
                4,625 & $9,25x-21,3906$ & 4,5828 \\
                \hline
                4,5828 & & \\
                \hline
                 & & \\
                \hline
            \end{tabular}
        \end{center}
\end{enumerate}

Nu søger vi at generalisere ovenstående proces til en vilkårlig 
kvadratrod. Vi søger altså nu at bestemme værdien af $\sqrt{k}$, hvor
$k$ er et givet tal. Vi lader igen $x_0$ være vores begyndelsesværdi.

\begin{enumerate}[label=(\alph*), resume]
    \item Vis, at parablens tangent i punktet $(x_0,\,x_0^2)$ 
        skærer linjen $y=k$ når
        \[
            x = \frac{k+x_0^2}{2x_0}\,.
        \]
    \item Vis, at dette udtryk kan omskrives til 
        \[
            x = x_0 + \frac{k-x_0^2}{2x_0}\,.
        \]
    På denne form angiver brøkens tæller netop, hvor stor afvigelsen er i $y$-værdien,
        og hele brøken er ændringen i $x$-værdien.
    \item Vis, at udtrykket også kan omskrives til
        \[
            x = \frac12 \cdot \Big(\frac{k}{x_0} + x_0\Big) \,.
        \]
    Denne sidste form er velegnet til beregninger, fordi den indeholder færrest
        mulig regneoperationer.

    \item Brug dette sidste udtryk til at beregne kvadratroden $\sqrt{43}$ med
        mindst fem decimaler.
\end{enumerate}


\section*{Projekt 5 -- Eksponentialfunktioner uden lommeregner}
Vi har i kapitel 6 beskrevet, hvordan man opløfter et tal til en potens, som
kan skrives som en brøk. Således er f.eks.
\[
    16^{3/4} = (\sqrt[4]{16})^3 = 2^3 = 8 \,.
\]
Denne metode er dog upraktisk til at beregne f.eks.
\[
    10^{1,72} \,.
\]

I stedet for bruger vi en anden metode, som giver en tilnærmelse til den
rigtige værdi.  Betragt først heltallige potenser af $0,5$, dvs.
$0,5$, $0,5^2 = 0,25$, $0,5^3 = 0,125$ osv. Disse udregnes nemt ved at multiplicere
det foregående tal med $0,5$.
\begin{enumerate}[label=(\alph*)]
    \item Udfyld de tomme felter i nedenstående tabel med potenser af $0,5$:
        \begin{center}
            \begin{tabular}{|r|l|}
\hline
                $n$ & $0,5^n$ \\
                \hline
                $0$ & $1$ \\
                \hline
                $1$ & $0,5$ \\
                \hline
                $2$ & $0,25$ \\
                \hline
                $3$ & $0,125$ \\
                \hline
                $4$ & $0,0625$ \\
                \hline
                $5$ & $0,03125$ \\
                \hline
                $6$ &  \\
                \hline
                $7$ &  \\
                \hline
            \end{tabular}
        \end{center}
\end{enumerate}

For at bruge denne metode skal man nu skrive potensen (i vort eksempel $1,72$)
som en tilnærmet sum af potenser af $0,5$. I vort eksempel ser vi f.eks., at
\[
    1 + 0,5 + 0,125 + 0,0625 + 0,03125 = 1,71875 \,.
\]
Dette er meget tæt på eksponenten $1,72$. Med denne metode vil vi derfor kunne
beregne $10^{1,71875}$, og dette vil så være tæt på det ønskede $10^{1,72}$.
Således har vi
\[
    10^{1,71875} = 10^{1 + 0,5 + 0,125 + 0,0625 + 0,03125}
\]
\[
    = 10^1 \cdot 10^{0,5} \cdot 10^{0,125} \cdot 10^{0,0625} \cdot 10^{0,03125} \,.
\]

For at komme videre, opstiller vi nu en tabel over gentagne kvadratrødder af tallet
$10$. Denne tabel skal kun laves én gang, og kan eventuelt udarbejdes ved at
bruge metoden angivet i projektet ovenover.  Således er:
\[
    \sqrt{10} = 10^{0,5} = 3,162278 \,,
\]
og
\[
    \sqrt{3,162278} = 10^{0,25} = 1,778279 \,.
\]
Således kan man halvere potensen ved at fortsætte med at tage kvadratroden af
det foregående tal.

\begin{enumerate}[label=(\alph*), resume]
    \item Udfyld de tomme felter i nedenstående tabel ved at tage kvadratroden
        af det foregående tal:
        \begin{center}
            \begin{tabular}{|l|l|}
\hline
                $x$ & $10^x$ \\
                \hline
                $1$ & $10,0$ \\
                \hline
                $0,5$ & $3,162278$ \\
                \hline
                $0,5^2 = 0,25$ & $1,778279$ \\
                \hline
                $0,5^3 = 0,125$ &  \\
                \hline
                $0,5^4$ & \\
                \hline
                $0,5^5$ & \\
                \hline
                $0,5^6$ & \\
                \hline
                $0,5^7$ & \\
                \hline
            \end{tabular}
        \end{center}
\end{enumerate}

Med denne tabel kan man nemt beregne potenser af andre tal end de givne. F.eks. er 
\[
    10^{1,75} = 10^{1+0,5+0,25} = 10^1 \cdot 10^{0,5} \cdot 10^{0,25}
    = 10 \cdot 3,162278 \cdot 1,778279 = 56,234126 \,.
\]

\begin{enumerate}[label=(\alph*), resume]
    \item Brug nu samme metode til at udregnge potensen $10^{1,71875}$ som en
        tilnærmelse til $10^{1,72}$.
\end{enumerate}

\begin{enumerate}[label=(\alph*), resume]
    \item Brug ovenstående metode til at vise, at tallet $1,72$ kan tilnærmes som
        \[
            0,5^0 + 0,5^1 + 0,5^3 + 0,5^4 + 0,5^5 + 0,5^{10} + 0,5^{12} + 0,5^{15} = 1,720001 \,.
        \]
\item Brug ovenstående metode til at beregne $10^{1,720001}$ som en bedre
        tilnærmelse til $10^{1,72}$.
\end{enumerate}

\end{document}

