\documentclass[12pt,oneside,a4paper]{article}

\usepackage[utf8]{inputenc} % Lærer LaTeX at forstå unicode - HUSK at filen skal
% være unicode (UTF-8), standard i Linux, ikke i
% Win.

\usepackage[danish]{babel} % Så der fx står Figur og ikke Figure, Resumé og ikke
% Abstract etc. (god at have).

\usepackage{graphicx}
\usepackage{amsfonts}
\usepackage{amsthm}        % Theorems
\usepackage{amsmath}
%\usepackage{hyperref}

%\renewcommand{\mid}[1]{{\rm E}\!\left[#1\right]}
\newcommand{\bas}{\begin{eqnarray*}}
\newcommand{\eas}{\end{eqnarray*}}
\newcommand{\be}{\begin{equation}}
\newcommand{\ee}{\end{equation}}
\newcommand{\bea}{\begin{eqnarray}}
\newcommand{\eea}{\end{eqnarray}}

\newtheorem{thm}{Sætning}[section]
\newtheorem{mydef}[thm]{Definition}
\newtheorem{eks}[thm]{Eksempel}

\DeclareMathSymbol{,}{\mathord}{letters}{"3B}

\title{Eksponentielle funktioner}

\begin{document}

%\maketitle

\section{Indledning}
I matematikken og i den virkelige verden møder man mange forskellige funktioner.
Foruden lineære funktioner er der to, som man støder på særligt ofte, nemlig
{\em eksponentielle funktioner} og {\em potensfunktioner}.
Disse to typer funktioner bliver behandlet i dette og næste kapitel.

\section{Renteformlen}
Vi begynder med en formel for beregning af rentes rente.

Hvis en størrelse på 800 ({\em begyndelsesværdien}) vokser med $4\%$ pr. måned
({\em vækst\-raten}) i en længere periode, kan vi beregne dens værdi til
forskellige tidspunkter:
\begin{itemize}
    \item Efter 1 måned er værdien $800\cdot 1,04 = 832$.
    \item Efter 2 måneder er værdien $832\cdot 1,04 = 800 \cdot 1,04 \cdot 1,04
        = 800 \cdot 1,04^2 = 865,28$.
    \item Efter 3 måneder er værdien $865,28\cdot 1,04 = 800 \cdot 1,04^2 \cdot
        1,04 = 800 \cdot 1,04^3 = 899,89$.
\end{itemize}
Sådan kan vi åbenbart fortsætte. Efter $n$ måneder er værdien vokset til
$800\cdot 1,04^n$. Hvis ændringen havde været med procenten $r$ (skrevet som
decimaltal), havde vi efter $n$ måneder fået en værdi på $800\cdot(1+r)^n$.

Tidsrummet 'måned' kunne have været et andet (uge, år, \ldots). I almindelighed
bruger vi den mere neutrale betegnelse {\em termin} for tidsrummet mellem to
ændringer.

Hvis vi betegner værdien efter $n$ terminer med $K_n$ og begyndelsesværdien med
$K_0$, gælder åbenbart følgende formel:
\begin{mydef}
    {\em Renteformlen}. En størrelse med begyndelsesværdien $K_0$ ændrer sig
    med procenten $r$ pr. termin. Efter $n$ terminer er størrelsen da ændret
    til slutværdien $K_n$, hvor
    $$
    K_n = K_0 \cdot (1+r)^n
    $$
\end{mydef}
Formlen kaldes {\em renteformlen}, fordi man kan opfatte situationen, som om en
person sætter $K_0$ kr. ({\em begyndelseskapitalen}) ind på en konto i et
penge\-institut. Beløbet står derefter til en {\em rentefod} (vækstrate) på $r$
pr. termin i $n$ terminer, uden at der hæves eller sættes yderligere beløb ind.
Så er beløbet efter $n$ terminer vokset til $K_n$ ({\em slutkapitalen}).

\begin{eks}
    Jeg sætter $12000$ kroner ind på en opsparingskonto med en årlig rente på
    $2\%$. Hvor meget står der på kontoen efter $10$ år?

    Dette kan udregnes ved at indsætte i renteformlen: $K_0 = 12000$, $r = 0,02$
    og $n = 10$. Det giver:
    $$
    12000 \cdot 1,02^{10} = 14628
    $$
    Altså vil der på kontoen efter $10$ år stå beløbet $14628$ kroner.
\end{eks}

Selv beskedne udsving i rentefoden kan gennem tiden have store virkninger. På
figuren ses, hvordan en størrelse med begyndelsesværdien 2 (eller 200 eller
20000 \ldots) udvikler sig gennem tiden med rentefødder på $6\%$, $9\%$ og
$12\%$.

[FIGUR 7 side 347 i A1-bogen]

Renteformlen er et eksempel på en eksponentiel funktion. Vi ser nu på en mere generel
definition af eksponentielle funktioner.

\section{Eksponentielle funktioner}
Vi kalder funktioner af typen
$$
f(x) = b\cdot a^x
$$
for {\em eksponentielle funktioner}. Tallene $a$ og $b$ er positive konstanter.
Tallet $a$ kaldes også for {\em grundtallet} eller for {\em
fremskrivningsfaktoren}. Tallet $b$ kaldes for {\em begyndelsesværdien}.

Følgende funktioner er 
eksempler på eksponentielle funktioner:
$$
\begin{array}{rcll}
    f(x) &=& 3,1 \cdot 1,4^x & (b=3,1\, , \,\, a=1,4) \\
    g(x) &=& 4,7 \cdot 0,91^x & (b=4,7\, , \,\, a=0,91) 
\end{array}
$$

\begin{eks}
    Renteformlen svarer til ovenstående definition, hvis man sætter
    \bas
    f(x) = K_n & : & \hbox{værdien efter $n$ terminer.} \\
       b = K_0 & : & \hbox{begyndelsesværdi.} \\
       a = 1+r & : & \hbox{fremskrivningsfaktor.} \\
       x = n   & : & \hbox{antallet af terminer.}
    \eas
\end{eks}

\subsection{Konstanternes betydning}
\subsubsection{Konstanten $b$}
\begin{figure}[ht]
    \centering
    \includegraphics{eksp-b}
    \label{eksp-b}
\end{figure}

Figuren viser grafen for de to eksponentielle funktioner $f(x)$ og $g(x)$
angivet ovenfor. Vi bemærker, at grafen i begge tilfælde går igennem punktet
$(0, \,b)$.  Da
$$
f(0) = b\cdot a^0 = b
$$
må dette være tilfældet for en hvilken som helst eksponentiel funktion.

\subsubsection{Konstanten $a$}
\begin{figure}[ht]
    \centering
    \includegraphics{eksp-a}
    \label{eksp-a}
\end{figure}

For at få et indtryk af betydningen af $a$, sætter vi $b=1$ og tegner grafen
for en række forskellige værdier af $a$, se figuren. Vi iagttager, at 
\begin{itemize}
    \item Når $a>0$ er $f(x)$ voksende, og grafen krummer opad (grafen er {\em konveks}).
        Når $x$ bliver mindre og mindre, så nærmer grafen sig $x$-aksen.
    \item Når $a<0$ er $f(x)$ aftagende, og grafen nærmer sig mere og mere
        $x$-aksen, når $x$ bliver større og større.
\end{itemize}
I begge tilfælde siger man også, at $x$-aksen er en vandret {\em asymptote}.
De karakteristiske træk ved eksponentialfunktioner er samlet på figuren.

Læg mærke til, at grafen aldrig rammer eller krydser $x$-aksen.

\begin{figure}[ht]
    \centering
    \includegraphics{eksp-c}
    \label{eksp-c}
\end{figure}

\subsection{Vækstegenskaber}
Ekspontialfunktioner kaldes også {\em absolut-procent vækst}. Betegnelsen
dækker over følgende egenskab: {\em Når $x$ ændres med en fast værdi $h$, så
ændres $y$ med en fast procent $r$.} Som et eksempel på denne type vækst ser vi
på den eksponentielle funktion
$$
f(x) = 2,15 \cdot 1,12^x
$$
Vi tager udgangspunkt i værdien $x_1=2$ og forøger denne med $1,3$. Dette giver
en ny $x$-værdi: $x_2 = x_1 + 1,3 = 2 + 1,3 = 3,3$. De tilsvarende 
funktionsværdier er 
$$
y_1 = f(x_1) = f(2) = 2,15 \cdot 1,12^2 = 2,697
$$
og
$$
y_2 = f(x_2) = f(3,3) = 2,15 \cdot 1,12^{3,3} = 3,125
$$
hvilket er en relativ stigning i y-værdierne på 
$$
\frac{y_2-y_1}{y_1} \cdot 100\% = \frac{3,125 - 2,697}{2,697} \cdot 100 \% = 16 \%.
$$
Resultatet af en tilsvarende beregning for hhv $x_1 = 10$ og $x_1 = 15$ er vist
i tabellen nedenfor:
$$
\begin{array}{|c|c|c|c|c|}
    \hline 
    x_1 & x_2 = x_1 + 1,3 & y_1 = f(x_1) & y_2 = f(x_2) & \frac{y_2-y_1}{y_1} \cdot 100 \% \\
    \hline 
    2 & 3,3 & 2,697 & 3,125 & 16\% \\
    \hline 
    10 & 11,3 & 6,678 & 7,738 & 16\% \\
    \hline 
    15 & 16,3 & 11,768 & 13,636 & 16\% \\
    \hline
\end{array}
$$
Det interessante er her, at vi i alle tre tilfælde med en stigning i
$x$-værdierne på $1,3$ får en ændring i $y$-værdierne på $16\%$.

Resultatet er tilsyneladende uafhængigt af, hvilken $x$-værdi, der tages
udgangspunkt i. Den følgende beregning viser, at det er tilfældet:
$$
f(x + 1,3) = 2,15 \cdot 1,12^{x+1,3} = 2,15 \cdot 1,12^x \cdot 1,12^{1,3} = 2,15 \cdot 1,12^x \cdot 1,16 = f(x) \cdot 1,16.
$$
Beregningen viser, at hvis der lægges $1,3$ til $x$, så skal $f(x)$ ganges med
$1,16$. Det er det samme som at sige, at når $x$ stiger med 1,13, så stiger
$f(x)$ med $16\%$.

Der gælder hele generelt følgende resultat:

\begin{thm}
    For en eksponentiel funktion $f(x) = b\cdot a^x$ gælder:
    Hvis $x$ ændres med en fast værdi $h$, så ændres $f(x)$ med en fast procent
    $r$. Skrives $r$ som decimaltal gælder formlen
    $$
    1+r = a^h
    $$
\end{thm}
\begin{proof}
    For en hvilken som helst positiv konstant $h$ har vi
    $$
    f(x+h) = b\cdot a^{x+h} = b\cdot a^x\cdot  a^h = f(x)\cdot  a^h
    $$
    hvilket viser, at når $x$ stiger med $h$, så fremskrives $y=f(x)$ med
    faktoren $a^h$. Lader vi $r$ som decimaltal være bestemt ved
    $$
    a^h = 1+r
    $$
    så viser ligningen $f(x+h) = f(x) \cdot a^h$, at når $x$ stiger med værdien $h$,
    så stiger $y=f(x)$ med $r$ procent.
\end{proof}

\begin{eks}
    Vi ser på $f(x) = 21,5 \cdot 1,2^x$ og ønsker at svare på følgende spørgsmål:
    \begin{enumerate}
        \item Hvor meget vokser $f(x)$ med, når $x$ vokser med $3,1$?
        \item Hvor meget skal $x$ aftage med, for at $f(x)$ aftager med $58\%$?
    \end{enumerate}

    Løsning:
    \begin{enumerate}
        \item Vi benytter sætningen oven for med $h=3,1$:
            $$
            1+r_y = 1,2^{3,1} = 1,76 \Leftrightarrow r = 0,76
            $$
            Funktionsværdien $f(x)$ vokser altså med $76\%$.
        \item Vi benytter samme sætning, men nu med $r = -58\% = -0,58$.
            $$
            1-0,58 = 1,2^h \Leftrightarrow 0,42 = 1,2^h \Leftrightarrow \ln(0,42) = \ln(1,2^h) \Leftrightarrow
            $$
            $$
            \ln(0,42) = h\cdot \ln(1,2) \Leftrightarrow h = \frac{\ln(0,42)}{\ln(1,2)} = -0,21.
            $$
            Dvs $x$ skal aftage med $0,21$.
    \end{enumerate}
\end{eks}

\section{Eksponentialfunktion fastlagt ved to punkter}
Vi har tidligere set, at to punkter $(x_1,y_1)$ og $(x_2, y_2)$ fastlægger en
lineær funktion. Det eneste krav er, at de to punkter ikke er placeret, så det
ene er lodret over det andet, dvs der skal gælde $x_1 \neq x_2$. Der gælder et
tilsvarende resultat for eksponentielle funktioner.

Hvis vi vil bestemme den eksponentielle funktion $f(x) = b\cdot a^x$, der har en
graf, der går igennem punkterne $(5, 2)$ og $(3, 18)$, kan vi gå frem på
følgende måde:
Da grafen for $f(x)$ går igennem de to punkter, er $f(5) = 2$ og $f(3) = 18$. Dvs.
\bas
b \cdot a^5  &=& 2\\
b \cdot a^3  &=& 18
\eas
Ved at dividere hhv venstresiderne med hinanden og højresiderne med hinanden får vi en ligning,
hvor $a$ kan bestemmes:
$$
\frac{b\cdot a^5}{b\cdot a^3} = \frac{2}{18} \Leftrightarrow 
\frac{a^5}{a^3} = \frac{2}{18} \Leftrightarrow 
a^{5-3} = \frac{2}{18}  
$$
Dette kan reduceres yderligere, og grundtallet $a$ kan nu isoleres
$$
a^2 = \frac{1}{9} \Leftrightarrow a = \sqrt{\frac{1}{9}} = \frac{1}{\sqrt{9}} = \frac{1}{3}
$$

Konstanten $b$ bestemmes nu ved
$$
b \cdot \left(\frac{1}{3}\right)^3 = 18 \Leftrightarrow
b \cdot \frac{1}{27} = 18  \Leftrightarrow
b = 18\cdot 27 = 486
$$
Som svar finder vi altså den eksponentielle funktion $f(x) = 486\cdot \left(\frac{1}{3}\right)^x$, se også figuren.

\begin{figure}[ht]
    \centering
    \includegraphics{eksp-d}
    \label{eksp-d}
\end{figure}

Beregningen kan også foretages vha en formel:
\begin{thm}
    Lad $(x_1,y_1)$ og $(x_2,y_2)$ være to punkter i første kvadrant, hvor $x_1
    \neq x_2$. Så findes netop én ekspontiel funktion $f(x) = b \cdot a^x$, hvis graf går igennem disse punkter.
    Konstanterne $a$ og $b$ kan bestemmes ved:
    $$
    a = \sqrt[x_2-x_1]{\frac{y_2}{y_1}} \quad \hbox{og} \quad b = \frac{y_1}{a^x_1}
    $$
\end{thm}
\begin{proof}
    Beviset forløber på samme måde som beregningen ovenfor: Da grafen for $f(x)$ skal gå igennem de to punkter,
    skal punkternes koordinater passe i forskriften $f(x) = b\cdot a^x$:
    \bas
    y_1 &=& b \cdot a^{x_1} \\
    y_2 &=& b\cdot  a^{x_2}
    \eas
    Ved at dividere hhv venstresiderne med hinanden og højresiderne med hinanden kan vi opstille en ny ligning,
    hvor $b$ kan forkortes væk:
    $$
    \frac{y_2}{y_1} = \frac{b\cdot  a^{x_2}}{b \cdot a^{x_1}} \Leftrightarrow
    \frac{y_2}{y_1} = \frac{a^{x_2}}{a^{x_1}} \Leftrightarrow
    \frac{y_2}{y_1} = a^{x_2-x_1} 
    $$
    Vi tager nu den $(x_2-x_1)$'te rod på begge sider:
    $$
    a = \sqrt[x_2-x_1]{\frac{y_2}{y_1}}
    $$
    Formlen for $b$ fremkommer ved at isolere $b$ i ligningen $y_1 = b\cdot  a^{x-1}$.
\end{proof}

\begin{eks}
    Forskriften for den eksponentielle funktion, hvis graf går gennem punkterne $(2, 7)$ og $(5, 8)$ kan vi bestemme ved
    $$
    a = \sqrt[5-2]{\frac{8}{7}} = \sqrt[3]{1,143} = 1,046 \quad \hbox{og} \quad b = \frac{7}{1,046^2} = 6,398
    $$
    Forskriften er derfor $f(x) = 6,398 \cdot 1,046^x$.
\end{eks}



\end{document}

